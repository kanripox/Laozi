# -*- mode: mandoku-view -*-
#+TITLE: 老子
#+DATE: 2016-05-31 17:08:06
#+PROPERTY: CH_ID CH1a0918
#+PROPERTY: CAT 6,道家
#+PROPERTY: BASEEDITION CHANT
#+PROPERTY: WITNESS chant
#+PROPERTY: JUAN 74

** 第七十四章
<pb:CH1a0918_CHANT_074-1a>¶
若民恒且不畏死，¶
奈何以死懼之？¶
若使民恒畏死，¶
而為奇者，¶
吾將得執而殺之，¶
夫孰敢矣？¶
若民恒且必畏死，¶
則恒有司殺者殺，¶
夫代司殺者殺，¶
是謂代大匠斲也。¶
夫代大匠斲者，¶
則希有不傷其手矣。¶

