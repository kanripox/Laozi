# -*- mode: mandoku-view -*-
#+TITLE: 老子
#+DATE: 2016-05-31 17:08:06
#+PROPERTY: CH_ID CH1a0918
#+PROPERTY: CAT 6,道家
#+PROPERTY: BASEEDITION CHANT
#+PROPERTY: WITNESS chant
#+PROPERTY: JUAN 57

** 第五十七章
<pb:CH1a0918_CHANT_057-1a>¶
以正治邦，¶
以奇用兵，¶
以無事取天下。¶
吾何以知其然也哉？¶
以此。¶
夫天下多忌諱，¶
而民彌貧；¶
民多利器，¶
而邦家滋昏。¶
人多伎巧，¶
而奇物滋起。¶
法令滋彰，¶
而盜賊多有。¶
故聖人云：¶
我無為而民自化，¶
我好靜而民自正，¶
我無事而民自富，¶
我無欲而民自樸。¶

