# -*- mode: mandoku-view -*-
#+TITLE: 老子
#+DATE: 2016-05-31 17:08:06
#+PROPERTY: CH_ID CH1a0918
#+PROPERTY: CAT 6,道家
#+PROPERTY: BASEEDITION CHANT
#+PROPERTY: WITNESS chant
#+PROPERTY: JUAN 66

** 第六十六章
<pb:CH1a0918_CHANT_066-1a>¶
江海所以能為百谷王者，¶
以其善下之，¶
故能為百谷王。¶
是以聖人之欲上民也，¶
必以其言下之；¶
其欲先民也，¶
必以其身後之。¶
是以聖人處上而民弗重也，¶
處前而民弗害也，¶
是以天下樂推而弗厭也。¶
以其不爭，¶
故天下莫能與之爭。¶

