# -*- mode: mandoku-view -*-
#+TITLE: 老子
#+DATE: 2016-05-31 17:08:06
#+PROPERTY: CH_ID CH1a0918
#+PROPERTY: CAT 6,道家
#+PROPERTY: BASEEDITION CHANT
#+PROPERTY: WITNESS chant
#+PROPERTY: JUAN 61

** 第六十一章
<pb:CH1a0918_CHANT_061-1a>¶
大邦者、下流也，¶
天下之交，¶
天下之牝。¶
牝恒以靜勝牡，¶
以靜為下。¶
故大邦以下小邦，¶
則取小邦。¶
小邦以下大邦，¶
則取於大邦。¶
故或下以取，¶
或下而取。¶
故大邦者不過欲兼畜人，¶
小邦者不過欲入事人。¶
夫兩者各得其所欲，¶
則大者宜為下。¶

