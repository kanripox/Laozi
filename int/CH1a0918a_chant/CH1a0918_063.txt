# -*- mode: mandoku-view -*-
#+TITLE: 老子
#+DATE: 2016-05-31 17:08:06
#+PROPERTY: CH_ID CH1a0918
#+PROPERTY: CAT 6,道家
#+PROPERTY: BASEEDITION CHANT
#+PROPERTY: WITNESS chant
#+PROPERTY: JUAN 63

** 第六十三章
<pb:CH1a0918_CHANT_063-1a>¶
為無為，¶
事無事，¶
味無味。¶
大小多少，¶
報怨以德。¶
圖難於其易也，¶
為大於其細也。¶
天下難事必作於易，¶
天下大事必作於細。¶
是以聖人終不為大。¶
故能成其大。¶
夫輕諾者必寡信，¶
多易者必多難；¶
是以聖人猶難之，¶
故終於無難矣。¶

