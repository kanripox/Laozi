# -*- mode: mandoku-view -*-
#+TITLE: 老子
#+DATE: 2016-05-31 17:08:06
#+PROPERTY: CH_ID CH1a0918
#+PROPERTY: CAT 6,道家
#+PROPERTY: BASEEDITION CHANT
#+PROPERTY: WITNESS chant
#+PROPERTY: JUAN 38

** 第三十八章
<pb:CH1a0918_CHANT_038-1a>¶
上德不德，¶
是以有德；¶
下德不失德，¶
是以無德。¶
上德無為而無以為；¶
下德為之而有以為。¶
上仁為之而無以為，¶
上義為之而有以為。¶
上禮為之而莫之應，¶
則攘臂而扔之。¶
故失道。¶
失道矣而後德，¶
失德而後仁，¶
失仁而後義，¶
失義而後禮。¶
夫禮者、忠信之薄，¶
而亂之首也，¶
前識者、道之華，¶
而愚之始也。¶
是以大丈夫處其厚不居其薄；¶
處其實，¶
不居其華。¶
故去彼取此。¶

