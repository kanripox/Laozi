# -*- mode: mandoku-view -*-
#+TITLE: 老子
#+DATE: 2016-05-31 17:08:06
#+PROPERTY: CH_ID CH1a0918
#+PROPERTY: CAT 6,道家
#+PROPERTY: BASEEDITION CHANT
#+PROPERTY: WITNESS chant
#+PROPERTY: JUAN 64

** 第六十四章
<pb:CH1a0918_CHANT_064-1a>¶
其安易持，¶
其未兆易謀，¶
其脆易泮，¶
其微易散。¶
為之於其未有，¶
治之於其未亂。¶
合抱之木生於毫末，¶
九層之臺起於累土，¶
千里之行始於足下。¶
為者敗之，¶
執者失之。¶
是以聖人無為也，¶
故無敗；¶
無執也，¶
故無失也。¶
民之從事也，¶
恒於幾成而敗之。¶
故慎終如始，¶
則無敗事。¶
是以聖人欲不欲，¶
而不貴難得之貨；¶
學不學，¶
而復眾人之所過。¶
以輔萬物之自然，¶
而弗敢為。¶

