# -*- mode: mandoku-view -*-
#+TITLE: 老子
#+DATE: 2016-05-31 17:08:07
#+PROPERTY: CH_ID CH1a0918
#+PROPERTY: CAT 6,道家
#+PROPERTY: BASEEDITION CHANT
#+PROPERTY: WITNESS other
#+PROPERTY: JUAN 11

** 第十一章
<pb:CH1a0918_CHANT_011-1a>¶
三十輻共一轂，¶
當其無，¶
有車之用。¶
▸埏◂[fn::挻〈馬敘倫云：《說文》無「埏」字，當依王本作「挻」，而借為「摶」。〉]埴以為器，¶
當其無，¶
有▸器◂[fn::埴器《馬王堆漢墓帛書甲本老子》頁21]之用。¶
鑿戶牖以為室，¶
當其無，¶
有室之▸用◂[fn::《馬王堆漢墓帛書甲本老子》頁21此下有「也」字。]。¶
故有之以為利，¶
無之以為用。¶

