<div xmlns='http://www.tei-c.org/ns/1.0'><p xml:id='KX5c0045_master_002'><pb ed='HFL' n='002-001a' xml:id='KX5c0045_HFL_002-001a'/><lb/>
道德眞經卷下<lb/>
　　　論德章第三十八<lb/>
上德不德是以有德下德不失德是以無德<lb/>
上德無爲而無以爲下德爲之而有以爲上<lb/>
仁爲之而無以爲上義爲之而有以爲上禮<lb/>
爲之而莫之應則攘臂而仍之故失道而後<lb/>
德失德而後仁失仁而後義失義而後禮夫<lb/>
禮者忠信之薄而亂之首也前識者道之華<lb/>
而愚之始是以大丈夫處其厚不處其薄居<lb/>
其實不居其華故去彼取此<lb/>
<pb ed='HFL' n='002-001b' xml:id='KX5c0045_HFL_002-001b'/><lb/>
　　　法本章第三十九<lb/>
昔之得一者天得一以清地得一以寧神得<lb/>
一以靈谷得一以盈萬物得一以生侯王得<lb/>
一以爲天下正其致之天無以清將恐裂地<lb/>
無以寧將恐發神無以靈將恐歇谷無以盈<lb/>
將恐竭萬物無以生將恐滅侯王無以貴高<lb/>
將恐蹷故貴以賤爲本高以下爲基是以侯<lb/>
王自謂孤寡不穀此其以賤爲本邪非乎故<lb/>
致數譽無譽不欲琭琭如玉珞珞如石<lb/>
　　　去用章第四十<lb/>
<pb ed='HFL' n='002-002a' xml:id='KX5c0045_HFL_002-002a'/><lb/>
反者道之動弱者道之用天下之物生於有<lb/>
有生於無<lb/>
　　　同異章第四十一<lb/>
上士聞道勤而行之中士聞道若存若亡下<lb/>
士聞道大笑之不笑不足以爲道建言有之<lb/>
明道若昩進道若退夷道若類上德若谷太<lb/>
白若辱廣德若不足建德若偷質眞若渝大<lb/>
方無隅大器晚成大音希聲大象無形道隱<lb/>
無名夫惟道善貸且成<lb/>
　　　道化章第四十二<lb/>
<pb ed='HFL' n='002-002b' xml:id='KX5c0045_HFL_002-002b'/><lb/>
道生一一生二二生三三生萬物萬物負陰<lb/>
而抱陽冲氣以爲和人之所惡惟孤寡不穀<lb/>
而王公以爲稱故物或損之而益益之而損<lb/>
人之所教亦我義教之彊梁者不得其死吾<lb/>
將以爲教父<lb/>
　　　徧用章第四十三<lb/>
天下之至柔馳騁天下之至堅無有入於無<lb/>
間吾是以知無爲之有益不言之教無爲之<lb/>
益天下希及之<lb/>
　　　立戒章第四十四<lb/>
<pb ed='HFL' n='002-003a' xml:id='KX5c0045_HFL_002-003a'/><lb/>
名與身孰親身與貨孰多得與亡孰病是故<lb/>
甚愛必大費多藏必厚亡知足不辱知止不<lb/>
殆可以長乆<lb/>
　　　洪德章第四十五<lb/>
大成若缺其用不敝大盈若冲其用不窮大<lb/>
直若屈大巧若拙大辯若訥躁勝寒靜勝熱<lb/>
清靜爲天下正<lb/>
　　　儉欲章第四十六<lb/>
天下有道却走馬以糞天下無道戎馬生於<lb/>
郊罪莫大於可欲禍莫大於不知足咎莫大<lb/>
<pb ed='HFL' n='002-003b' xml:id='KX5c0045_HFL_002-003b'/><lb/>
於欲得故知足之足常足矣<lb/>
　　　鑒遠章第四十七<lb/>
不出户知天下不窺牖見天道其出彌遠其<lb/>
知彌少是以聖人不行而知不見而名不爲<lb/>
而成<lb/>
　　　忘知章第四十八<lb/>
爲學日益爲道日損損之又損之以至於無<lb/>
爲無爲而無不爲取天下常以無事及其有<lb/>
事不足以取天下<lb/>
　　　任德章第四十九<lb/>
<pb ed='HFL' n='002-004a' xml:id='KX5c0045_HFL_002-004a'/><lb/>
聖人無常心以百姓心爲心善者吾善之不<lb/>
善者吾亦善之德善信者吾信之不信者吾<lb/>
亦信之德信聖人之在天下惵惵爲天下渾<lb/>
其心百姓皆注其耳目聖人皆孩之<lb/>
　　　貴生章第五十<lb/>
出生入死生之徒十有三死之徒十有三人<lb/>
之生動之死地亦十有三夫何故以其生生<lb/>
之厚蓋聞善攝生者陸行不遇兕虎入軍不<lb/>
被甲兵兕無所投其角虎無所措其爪兵無<lb/>
所容其刃夫何故以其無死地<lb/>
<pb ed='HFL' n='002-004b' xml:id='KX5c0045_HFL_002-004b'/><lb/>
　　　養德章第五十一<lb/>
道生之德畜之物形之勢成之是以萬物莫<lb/>
不尊道而貴德道之尊德之貴夫莫之爵而<lb/>
常自然故道生之畜之長之育之成之熟之<lb/>
養之覆之生而不有爲而不恃長而不宰是<lb/>
謂玄德<lb/>
　　　歸元章第五十二<lb/>
天下有始以爲天下母旣得其母以知其子<lb/>
旣知其子復守其母没身不殆塞其兌閉其<lb/>
門終身不勤開其兊濟其事終身不救見小<lb/>
<pb ed='HFL' n='002-005a' xml:id='KX5c0045_HFL_002-005a'/><lb/>
曰明守柔曰彊用其光復歸無明無遺身殃<lb/>
是謂襲常<lb/>
　　　益證章第五十三<lb/>
使我介然有知行於大道惟施是畏大道甚<lb/>
夷而民好徑朝甚除田甚蕪倉甚虚服文采<lb/>
帶利劍厭飮食財貨有餘是謂盜誇非道也<lb/>
哉<lb/>
　　　修觀章第五十四<lb/>
善建者不拔善抱者不脱子孫祭祀不輟修<lb/>
之身其德乃眞修之家其德乃餘修之鄉其<lb/>
<pb ed='HFL' n='002-005b' xml:id='KX5c0045_HFL_002-005b'/><lb/>
德乃長修之國其德乃豐修之天下其德乃<lb/>
普故以身觀身以家觀家以鄉觀鄉以國觀<lb/>
國以天下觀天下吾何以知天下之然哉以<lb/>
此<lb/>
　　　玄符章第五十五<lb/>
含德之厚比於赤子毒蟲不螫猛獸不據攫<lb/>
鳥不搏骨弱筋柔而握固未知牝牡之合而<lb/>
䘒作精之至也終日號而嗌不嗄和之至也<lb/>
知和曰常知常曰明益生曰祥心使氣曰彊<lb/>
物壯則老是謂不道不道早已<lb/>
<pb ed='HFL' n='002-006a' xml:id='KX5c0045_HFL_002-006a'/><lb/>
　　　玄德章第五十六<lb/>
知者不言言者不知塞其兊閉其門挫其銳<lb/>
解其紛和其光同其塵是謂玄同故不可得<lb/>
而親不可得而疏不可得而利不可得而害<lb/>
不可得而貴不可得而賤故爲天下貴<lb/>
　　　淳風章第五十七<lb/>
以正治國以奇用兵以無事取天下吾何以<lb/>
知天下其然哉以此天下多忌諱而民彌貧<lb/>
人多利器國家滋昏人多伎巧奇物滋起法<lb/>
令滋彰盜賊多有故聖人云我無爲而民自<lb/>
<pb ed='HFL' n='002-006b' xml:id='KX5c0045_HFL_002-006b'/><lb/>
化我無事而民自富我好靜而民自正我無<lb/>
欲而民自樸<lb/>
　　　順化章第五十八<lb/>
其政悶悶其民淳淳其政察察其民缺缺禍<lb/>
兮福所倚福兮禍所伏孰知其極其無正邪<lb/>
正復爲奇善復爲祅民之迷其日固乆是以<lb/>
聖人方而不割廉而不劌直而不肆光而不<lb/>
耀<lb/>
　　　守道章第五十九<lb/>
治人事天莫若嗇夫惟嗇是謂早復早復謂<lb/>
<pb ed='HFL' n='002-007a' xml:id='KX5c0045_HFL_002-007a'/><lb/>
之重積德重積德則無不克無不克則莫知<lb/>
其極莫知其極可以有國有國之母可以長<lb/>
乆是謂深根固蒂長生乆視之道<lb/>
　　　居位章第六十<lb/>
治大國若烹小鮮以道蒞天下其鬼不神非<lb/>
其鬼不神其神不傷民非其神不傷民聖人<lb/>
亦不傷民夫兩不相傷故德交歸焉<lb/>
　　　謙德章第六十一<lb/>
大國者下流天下之交天下之交牝化常以<lb/>
靜勝牡以靜爲下故大國以下小國則取小<lb/>
<pb ed='HFL' n='002-007b' xml:id='KX5c0045_HFL_002-007b'/><lb/>
國小國以下大國則取大國故或下以取或<lb/>
下而取大國不過欲兼畜人小國不過欲入<lb/>
事人兩者各得其所欲故大者宜爲下<lb/>
　　　爲道章第六十二<lb/>
道者萬物之奧善人之寳不善人之所保美<lb/>
言可以市尊行可以加人人之不善何棄之<lb/>
有故立天子置三公雖有拱璧以先駟馬不<lb/>
如坐進此道古之所以貴此道者何不曰求<lb/>
以得有罪以免邪故爲天下貴<lb/>
　　　恩始章第六十三<lb/>
<pb ed='HFL' n='002-008a' xml:id='KX5c0045_HFL_002-008a'/><lb/>
爲無爲事無事味無味大小多少報怨以德<lb/>
圖難於其易爲大於其細天下之難事必作<lb/>
於易天下之大事必作於細是以聖人終不<lb/>
爲大故能成其大夫輕諾必寡信多易必多<lb/>
難是以聖人猶難之故終無難<lb/>
　　　守微章第六十四<lb/>
其安易持其未兆易謀其脆易破其微易散<lb/>
爲之於未有治之於未亂合抱之木生於毫<lb/>
末九層之臺起於累土千里之行始於足下<lb/>
爲者敗之執者失之是以聖人無爲故無敗<lb/>
<pb ed='HFL' n='002-008b' xml:id='KX5c0045_HFL_002-008b'/><lb/>
無執故無失民之從事常於幾成而敗之愼<lb/>
終如始則無敗事是以聖人欲不欲不貴難<lb/>
得之貨學不學復衆人之所過以輔萬物之<lb/>
自然而不敢爲<lb/>
　　　淳德章第六十五<lb/>
古之善爲道者非以明民將以愚之民之難<lb/>
治以其智多是故以智治國國之賊不以智<lb/>
治國國之福知此兩者亦楷式嘗知楷式是<lb/>
謂玄德玄德深矣遠矣與物反矣然後乃至<lb/>
大順<lb/>
<pb ed='HFL' n='002-009a' xml:id='KX5c0045_HFL_002-009a'/><lb/>
　　　後已章第六十六<lb/>
江海所以能爲百谷王者以其善下之故能<lb/>
爲百谷王是以聖人欲上人以其言下之欲<lb/>
先人以其身後之是以處上而人不重處前<lb/>
而人不害是以天下樂推而不厭以其不爭<lb/>
故天下莫能與之爭<lb/>
　　　三寳章第六十七<lb/>
天下皆謂我道大似不肖夫惟大故似不肖<lb/>
若肖乆矣其細也夫我有三寳保而持之一<lb/>
曰慈二曰儉三曰不敢爲天下先夫慈故能<lb/>
<pb ed='HFL' n='002-009b' xml:id='KX5c0045_HFL_002-009b'/><lb/>
勇儉故能廣不敢爲天下先故能成器長今<lb/>
捨其慈且勇捨其儉且廣捨其後且先死矣<lb/>
夫慈以戰則勝以守則固天將救之以慈衛<lb/>
之<lb/>
　　　配天章第六十八<lb/>
善爲士者不武善戰者不怒善勝敵者不一<lb/>
善用人者爲之下是謂不爭之德是謂用人<lb/>
之力是謂配天古之極也<lb/>
　　　玄用章第六十九<lb/>
用兵有言吾不敢爲主而爲客不敢進寸而<lb/>
<pb ed='HFL' n='002-010a' xml:id='KX5c0045_HFL_002-010a'/><lb/>
退尺是謂行無行攘無臂仍無敵執無兵禍<lb/>
莫大於輕敵輕敵則幾喪吾寳故抗兵相加<lb/>
哀者勝矣<lb/>
　　　知難章第七十<lb/>
吾言甚易知甚易行而天下莫能知莫能行<lb/>
言有宗事有君夫惟無知是以不我知知我<lb/>
者希則我者貴是以聖人被褐懷玉<lb/>
　　　知病章第七十一<lb/>
知不知上不知知病夫惟病病是以不病聖<lb/>
人不病以其病病是以不病<lb/>
<pb ed='HFL' n='002-010b' xml:id='KX5c0045_HFL_002-010b'/><lb/>
　　　愛已章第七十二<lb/>
民不畏威則大威至無狹其所居無厭其所<lb/>
生夫惟不厭是以不厭是以聖人自知不自<lb/>
見自愛不自貴故去彼取此<lb/>
　　　任爲章第七十三<lb/>
勇於敢則殺勇於不敢則活此兩者或利或<lb/>
害天之所惡孰知其故是以聖人猶難之天<lb/>
之道不爭而善勝不言而善應不召而自來<lb/>
繟然而善謀天網恢恢疏而不失<lb/>
　　　制惑章第七十四<lb/>
<pb ed='HFL' n='002-011a' xml:id='KX5c0045_HFL_002-011a'/><lb/>
民常不畏死柰何以死懼之若使民常畏死<lb/>
而爲奇者吾得執而殺之孰敢常有司殺者<lb/>
殺夫代司殺者殺是謂代大匠斲夫代大匠<lb/>
斲希有不傷其手矣<lb/>
　　　貪損章第七十五<lb/>
民之饑以其上食稅之多是以饑民之難治<lb/>
以其上之有爲是以難治人之輕死以其求<lb/>
生之厚是以輕死夫惟無以生爲者是賢於<lb/>
貴生<lb/>
　　　戒彊章第七十六<lb/>
<pb ed='HFL' n='002-011b' xml:id='KX5c0045_HFL_002-011b'/><lb/>
民之生也柔弱其死也堅彊萬物草木之生<lb/>
也柔脆其死也枯槁故堅彊者死之徒柔弱<lb/>
者生之徒是以兵彊則不勝木彊則共故堅<lb/>
彊居下柔弱處上<lb/>
　　　天道章第七十七<lb/>
天之道其猶張弓乎高者抑之下者舉之有<lb/>
餘者損之不足者與之天道損有餘而補不<lb/>
足人之道則不然損不足以奉有餘孰能以<lb/>
有餘而奉不足於天下唯有道者是以聖人<lb/>
爲而不恃功成不處其不欲見賢<lb/>
<pb ed='HFL' n='002-012a' xml:id='KX5c0045_HFL_002-012a'/><lb/>
　　　任信章第七十八<lb/>
天下柔弱莫過於水而攻堅彊者莫之能勝<lb/>
其無以易之故柔勝剛弱勝彊天下莫不知<lb/>
莫能行是以聖人言受國之垢是爲社稷主<lb/>
受國不祥是爲天下王正言若反<lb/>
　　　任契章第七十九<lb/>
和大怨必有餘怨安可以爲善是以聖人執<lb/>
左契而不責於人故有德司契無德司徹天<lb/>
道無親常與善人<lb/>
　　　獨立章第八十<lb/>
<pb ed='HFL' n='002-012b' xml:id='KX5c0045_HFL_002-012b'/><lb/>
小國寡民使有什佰之器而不用使民重死<lb/>
而不遠徙雖有舟輿無所乘之雖有甲兵無<lb/>
所陳之使民復結繩而用之甘其食美其服<lb/>
安其居樂其俗鄰國相望雞犬之聲相聞民<lb/>
至老死不相往來<lb/>
　　　顯質章第八十一<lb/>
信言不美美言不信善者不辯辯者不善知<lb/>
者不博博者不知聖人不積旣以與人己愈<lb/>
有旣以與人己愈多天之道利而不害聖人<lb/>
之道爲而不爭<lb/>
<pb ed='HFL' n='002-013a' xml:id='KX5c0045_HFL_002-013a'/><lb/>
<lb/>
<lb/>
道德眞經卷下<lb/>
<lb/>
<lb/>
<lb/>
<lb/>
<lb/>
<lb/>
<lb/>
<pb ed='HFL' n='002-013b' xml:id='KX5c0045_HFL_002-013b'/><lb/>
　　　　　　　　　　　　　　　　　<lb/>
<lb/>
<lb/>
<lb/>
<lb/>
<lb/>
<lb/>
<lb/>
<lb/>
</p></div>
