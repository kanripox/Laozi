<surfaceGrp xmlns='http://www.tei-c.org/ns/1.0' xml:id='KX5c0046_ZTDZ_000'>
<surface type='dummy'></surface>
<surface xml:id='KX5c0046_SJB_000-110482a-z'>
<pb ed='SJB' n='000-110482a' xml:id='KX5c0046_SJB_000-110482a'/>
<line xml:id='KX5c0046_SJB_000-110482a.01'>道經古本篇上慕二</line>
<line xml:id='KX5c0046_SJB_000-110482a.02'>　　　　唐太史令傅奕校定</line>
<line xml:id='KX5c0046_SJB_000-110482a.03'>道可道非常道名可名非常名無名天地之</line>
<line xml:id='KX5c0046_SJB_000-110482a.04'>始有名萬物之母故常無欲以觀其妙常有</line>
<line xml:id='KX5c0046_SJB_000-110482a.05'>欲以觀其徼此兩者同出而異名同謂之玄</line>
<line xml:id='KX5c0046_SJB_000-110482a.06'>玄之又玄衆妙之門</line>
<line xml:id='KX5c0046_SJB_000-110482a.07'>　　　右第一章五十九言</line>
<line xml:id='KX5c0046_SJB_000-110482a.08'>天下皆知美之爲美斯惡已皆知善之爲善</line>
<line xml:id='KX5c0046_SJB_000-110482a.09'>斯不善已故有無之相生難易之相成長短</line>
<line xml:id='KX5c0046_SJB_000-110482a.10'>之相形高下之相傾音聲之相和前後之相<!-- md: KX5c0046-HFL-000-001b--></line>
<line xml:id='KX5c0046_SJB_000-110482a.12'>隨是以聖人處無爲之事行不言之教萬物</line>
<line xml:id='KX5c0046_SJB_000-110482a.13'>作而不爲始生而不有爲而不恃功成不處</line>
<line xml:id='KX5c0046_SJB_000-110482a.14'>夫惟不處是以不去</line>
<line xml:id='KX5c0046_SJB_000-110482a.15'>　　　右第二章九十三言</line>
<line xml:id='KX5c0046_SJB_000-110482a.16'>不尚賢使民不争不貴難得之貨使民不爲</line>
<line xml:id='KX5c0046_SJB_000-110482a.17'>盗不見可欲使民心不亂是以聖人之治也</line>
<line xml:id='KX5c0046_SJB_000-110482a.18'>虛其心實其腹弱其志彊其骨常使民無知</line>
<line xml:id='KX5c0046_SJB_000-110482a.19'>無欲使夫知者不敢爲爲無爲則無不爲矣</line>
<line xml:id='KX5c0046_SJB_000-110482a.20'>　　　右第三章六十八言</line>
<line xml:id='KX5c0046_SJB_000-110482a.21'>道盅而用之又不滿淵兮似萬物之宗挫其<!-- md: KX5c0046-HFL-000-002a--></line>
</surface>
<surface xml:id='KX5c0046_SJB_000-110482b-z'>
<pb ed='SJB' n='000-110482b' xml:id='KX5c0046_SJB_000-110482b'/><line xml:id='KX5c0046_SJB_000-110482b.01'>銳解其紛和其光同其塵湛兮似或存吾不</line>
<line xml:id='KX5c0046_SJB_000-110482b.02'>知誰之子象帝之先</line>
<line xml:id='KX5c0046_SJB_000-110482b.03'>　　　右第四章四十二言</line>
<line xml:id='KX5c0046_SJB_000-110482b.04'>天地不仁以萬物爲芻狗聖人不仁以百姓</line>
<line xml:id='KX5c0046_SJB_000-110482b.05'>爲芻狗天地之間其猶橐籥乎虚而不詘動</line>
<line xml:id='KX5c0046_SJB_000-110482b.06'>而俞出多言數窮不如守中</line>
<line xml:id='KX5c0046_SJB_000-110482b.07'>　　　右第五章四十五言</line>
<line xml:id='KX5c0046_SJB_000-110482b.08'>谷神不死是謂玄牝玄牝之門是謂天地之</line>
<line xml:id='KX5c0046_SJB_000-110482b.09'>根綿綿若存用之不勤</line>
<line xml:id='KX5c0046_SJB_000-110482b.10'>　　　右第六章二十六言<!-- md: KX5c0046-HFL-000-002b--></line>
<line xml:id='KX5c0046_SJB_000-110482b.12'>天長地久天地所以能長且久者以其不自</line>
<line xml:id='KX5c0046_SJB_000-110482b.13'>生故能長生是以聖人後其身而身先外其</line>
<line xml:id='KX5c0046_SJB_000-110482b.14'>身而身存不以其無私邪故能成其私</line>
<line xml:id='KX5c0046_SJB_000-110482b.15'>　　　右第七章四十九言</line>
<line xml:id='KX5c0046_SJB_000-110482b.16'>上善若水水善利萬物而不争居衆人之所</line>
<line xml:id='KX5c0046_SJB_000-110482b.17'>惡故幾於道矣居善地心善淵與善人言善</line>
<line xml:id='KX5c0046_SJB_000-110482b.18'>信政善治事善能動善時夫惟不争故無尤</line>
<line xml:id='KX5c0046_SJB_000-110482b.19'>矣</line>
<line xml:id='KX5c0046_SJB_000-110482b.20'>　　　右第八章五十二言</line>
<line xml:id='KX5c0046_SJB_000-110482b.21'>持而盈之不如其已㪜<note>音揣/量也</note>而棁<note>士活切/解也</note>之<!-- md: KX5c0046-HFL-000-003a--></line>
</surface>
<surface xml:id='KX5c0046_SJB_000-110482c-z'>
<pb ed='SJB' n='000-110482c' xml:id='KX5c0046_SJB_000-110482c'/><line xml:id='KX5c0046_SJB_000-110482c.01'>不可長保金玉滿室莫之能守富貴而驕自</line>
<line xml:id='KX5c0046_SJB_000-110482c.02'>遺其咎成名功遂身退天之道</line>
<line xml:id='KX5c0046_SJB_000-110482c.03'>　　　右第九章四十一言</line>
<line xml:id='KX5c0046_SJB_000-110482c.04'>載營魄袌一能無離乎專氣致柔能如嬰兒</line>
<line xml:id='KX5c0046_SJB_000-110482c.05'>乎滌除玄覽能無疵乎愛民治國能無以知</line>
<line xml:id='KX5c0046_SJB_000-110482c.06'>乎天門開闔能爲雌乎明白四達能無以爲</line>
<line xml:id='KX5c0046_SJB_000-110482c.07'>乎生之畜之生而不有爲而不恃長而不宰</line>
<line xml:id='KX5c0046_SJB_000-110482c.08'>是謂玄德</line>
<line xml:id='KX5c0046_SJB_000-110482c.09'>　　　　右第十章七十二言</line>
<line xml:id='KX5c0046_SJB_000-110482c.10'>三十輻共一轂當其無有車之用埏埴以爲<!-- md: KX5c0046-HFL-000-003b--></line>
<line xml:id='KX5c0046_SJB_000-110482c.12'>器當其無有器之用鑿户牖以爲室當其無</line>
<line xml:id='KX5c0046_SJB_000-110482c.13'>有室之用故有之以爲利無之以爲用</line>
<line xml:id='KX5c0046_SJB_000-110482c.14'>　　　　右第十一章四十九言</line>
<line xml:id='KX5c0046_SJB_000-110482c.15'>五色令人目盲五音令人耳聾五味令人口</line>
<line xml:id='KX5c0046_SJB_000-110482c.16'>爽馳騁田獵令人心發狂難得之貨令人行</line>
<line xml:id='KX5c0046_SJB_000-110482c.17'>妨是以聖人爲腹不爲目故去彼取此</line>
<line xml:id='KX5c0046_SJB_000-110482c.18'>　　　右第十二章四十九言</line>
<line xml:id='KX5c0046_SJB_000-110482c.19'>寵辱若驚貴大患若身何謂寵辱若驚寵爲</line>
<line xml:id='KX5c0046_SJB_000-110482c.20'>下得之若驚失之若驚是謂寵辱若驚何謂</line>
<line xml:id='KX5c0046_SJB_000-110482c.21'>貴大患若身吾所以有大患者爲吾有身苟<!-- md: KX5c0046-HFL-000-004a--></line>
</surface>
<surface xml:id='KX5c0046_SJB_000-110483a-z'>
<pb ed='SJB' n='000-110483a' xml:id='KX5c0046_SJB_000-110483a'/><line xml:id='KX5c0046_SJB_000-110483a.01'>吾無身吾有何患乎故貴以身爲天下者則</line>
<line xml:id='KX5c0046_SJB_000-110483a.02'>可以託天下矣愛以身爲天下者則可以寄</line>
<line xml:id='KX5c0046_SJB_000-110483a.03'>天下矣</line>
<line xml:id='KX5c0046_SJB_000-110483a.04'>　　　右第十三章八十八言</line>
<line xml:id='KX5c0046_SJB_000-110483a.05'>視之不見名曰夷聽之不聞名曰希搏之不</line>
<line xml:id='KX5c0046_SJB_000-110483a.06'>得名曰微此三者不可致詰故混而爲一一</line>
<line xml:id='KX5c0046_SJB_000-110483a.07'>者其上之不皦其下之不昧繩繩兮不可名</line>
<line xml:id='KX5c0046_SJB_000-110483a.08'>復歸於無物是謂無狀之狀無物之象是謂</line>
<line xml:id='KX5c0046_SJB_000-110483a.09'>芴芒迎之不見其首隨之不見其後執古之</line>
<line xml:id='KX5c0046_SJB_000-110483a.10'>道可以御今之有能知古始是謂道紀<!-- md: KX5c0046-HFL-000-004b--></line>
<line xml:id='KX5c0046_SJB_000-110483a.12'>　　　右第十四章一百言</line>
<line xml:id='KX5c0046_SJB_000-110483a.13'>古之善爲道者微妙玄通深不可識夫惟不</line>
<line xml:id='KX5c0046_SJB_000-110483a.14'>可識故彊爲之容曰豫兮若冬涉川猶兮若</line>
<line xml:id='KX5c0046_SJB_000-110483a.15'>畏四鄰儼若客涣若冰將釋敦兮其若樸曠</line>
<line xml:id='KX5c0046_SJB_000-110483a.16'>兮其若谷混兮其若濁孰能濁以澄靖之而</line>
<line xml:id='KX5c0046_SJB_000-110483a.17'>徐清孰能安以久動之而徐生保此道者不</line>
<line xml:id='KX5c0046_SJB_000-110483a.18'>欲盈夫惟不盈是以能敝而不成</line>
<line xml:id='KX5c0046_SJB_000-110483a.19'>　　　右第十五章九十八言</line>
<line xml:id='KX5c0046_SJB_000-110483a.20'>致虚極守靖篤萬物並作吾以觀其復凡物</line>
<line xml:id='KX5c0046_SJB_000-110483a.21'>𧶀𧶀各歸其根歸根曰靖靖曰復命復命曰<!-- md: KX5c0046-HFL-000-005a--></line>
</surface>
<surface xml:id='KX5c0046_SJB_000-110483b-z'>
<pb ed='SJB' n='000-110483b' xml:id='KX5c0046_SJB_000-110483b'/><line xml:id='KX5c0046_SJB_000-110483b.01'>常知常曰明不知常妄作凶知常容容乃公</line>
<line xml:id='KX5c0046_SJB_000-110483b.02'>公乃王王乃天天乃道道乃乆没身不殆</line>
<line xml:id='KX5c0046_SJB_000-110483b.03'>　　　右第十六章六十七言</line>
<line xml:id='KX5c0046_SJB_000-110483b.04'>太上下知有之其次親之其次譽之其次畏</line>
<line xml:id='KX5c0046_SJB_000-110483b.05'>之其次侮之故信不足焉有不信猶兮其貴</line>
<line xml:id='KX5c0046_SJB_000-110483b.06'>言哉功成事遂百姓皆曰我自然</line>
<line xml:id='KX5c0046_SJB_000-110483b.07'>　　　右第十七章四十七言</line>
<line xml:id='KX5c0046_SJB_000-110483b.08'>大道廢焉有仁義智慧出焉有大僞六親不</line>
<line xml:id='KX5c0046_SJB_000-110483b.09'>和有孝慈國家昏亂有貞臣</line>
<line xml:id='KX5c0046_SJB_000-110483b.10'>　　　右第十八章二十八言<!-- md: KX5c0046-HFL-000-005b--></line>
<line xml:id='KX5c0046_SJB_000-110483b.12'>絶聖棄知民利百倍絶仁棄義民復孝慈絶</line>
<line xml:id='KX5c0046_SJB_000-110483b.13'>巧棄利盗賊無有此三者以爲文而未足也</line>
<line xml:id='KX5c0046_SJB_000-110483b.14'>故令有所屬見素袌朴少私寡欲</line>
<line xml:id='KX5c0046_SJB_000-110483b.15'>　　　右第十九章四十七言</line>
<line xml:id='KX5c0046_SJB_000-110483b.16'>絶學無憂唯之與阿相去幾何美之與惡相</line>
<line xml:id='KX5c0046_SJB_000-110483b.17'>去何若人之所畏不可不畏荒兮其未央衆</line>
<line xml:id='KX5c0046_SJB_000-110483b.18'>人熙熙若享太牢若春登臺我獨魄兮其未</line>
<line xml:id='KX5c0046_SJB_000-110483b.19'>兆若嬰兒之未咳儡儡兮其不足以無所歸</line>
<line xml:id='KX5c0046_SJB_000-110483b.20'>衆人皆有餘我獨若遺我愚人之心也哉沌</line>
<line xml:id='KX5c0046_SJB_000-110483b.21'>沌<note>殊倫切/粹也</note>兮俗人皆昭昭我獨若昏俗人皆<!-- md: KX5c0046-HFL-000-006a--></line>
</surface>
<surface xml:id='KX5c0046_SJB_000-110483c-z'>
<pb ed='SJB' n='000-110483c' xml:id='KX5c0046_SJB_000-110483c'/><line xml:id='KX5c0046_SJB_000-110483c.01'>詧詧我獨若閔閔<note>莫昆切集韵/閔閔通作𩔉</note>淡兮其若海</line>
<line xml:id='KX5c0046_SJB_000-110483c.02'>飄兮似無所止衆人皆有以我獨頑且圖吾</line>
<line xml:id='KX5c0046_SJB_000-110483c.03'>獨欲異於人而貴食母</line>
<line xml:id='KX5c0046_SJB_000-110483c.04'>　　　右第二十章一百三十七言</line>
<line xml:id='KX5c0046_SJB_000-110483c.05'>孔德之容惟道是從道之爲物惟芒惟芴芴</line>
<line xml:id='KX5c0046_SJB_000-110483c.06'>兮芒兮其中有象芒兮芴兮其中有物幽兮</line>
<line xml:id='KX5c0046_SJB_000-110483c.07'>冥兮其中有精其精甚眞其中有信自今及</line>
<line xml:id='KX5c0046_SJB_000-110483c.08'>古其名不去以閲衆甫吾奚以知衆甫之然</line>
<line xml:id='KX5c0046_SJB_000-110483c.09'>哉以此</line>
<line xml:id='KX5c0046_SJB_000-110483c.10'>　　　右第二十一章七十一言<!-- md: KX5c0046-HFL-000-006b--></line>
<line xml:id='KX5c0046_SJB_000-110483c.12'>曲則全枉則正窪則盈敝則新少則得多則</line>
<line xml:id='KX5c0046_SJB_000-110483c.13'>惑聖人袌一以爲天下式不自見故明不自</line>
<line xml:id='KX5c0046_SJB_000-110483c.14'>是故彰不自伐故有功不自矜故長夫惟不</line>
<line xml:id='KX5c0046_SJB_000-110483c.15'>争故天下莫能與之争古之所謂曲則全者</line>
<line xml:id='KX5c0046_SJB_000-110483c.16'>豈虛言也哉誠全而歸之</line>
<line xml:id='KX5c0046_SJB_000-110483c.17'>　　　右第二十二章七十八言</line>
<line xml:id='KX5c0046_SJB_000-110483c.18'>稀言自然故飄風不崇朝驟雨不崇日孰爲</line>
<line xml:id='KX5c0046_SJB_000-110483c.19'>此者天地也天地尚不能久而況於人乎故</line>
<line xml:id='KX5c0046_SJB_000-110483c.20'>從事於道者道者同於道從事於得者得者</line>
<line xml:id='KX5c0046_SJB_000-110483c.21'>同於得從事於失者失者同於失於道者道<!-- md: KX5c0046-HFL-000-007a--></line>
</surface>
<surface xml:id='KX5c0046_SJB_000-110484a-z'>
<pb ed='SJB' n='000-110484a' xml:id='KX5c0046_SJB_000-110484a'/><line xml:id='KX5c0046_SJB_000-110484a.01'>亦得之於得者得亦得之於失者失亦得之</line>
<line xml:id='KX5c0046_SJB_000-110484a.02'>信不足焉有不信</line>
<line xml:id='KX5c0046_SJB_000-110484a.03'>　　　右第二十三章九十二言</line>
<line xml:id='KX5c0046_SJB_000-110484a.04'>企者不立跨者不行自見者不明自是者不</line>
<line xml:id='KX5c0046_SJB_000-110484a.05'>彰自伐者無功自矜者不長其在道也曰餘</line>
<line xml:id='KX5c0046_SJB_000-110484a.06'>食贅行物惑惡之故有道者不處也</line>
<line xml:id='KX5c0046_SJB_000-110484a.07'>　　　右第二十四章四十八言</line>
<line xml:id='KX5c0046_SJB_000-110484a.08'>有物混成先天地生寂兮寞兮獨立而不改</line>
<line xml:id='KX5c0046_SJB_000-110484a.09'>周行而不殆可以爲天下母吾不知其名故</line>
<line xml:id='KX5c0046_SJB_000-110484a.10'>彊字之曰道彊爲之名曰大大曰逝逝曰遠<!-- md: KX5c0046-HFL-000-007b--></line>
<line xml:id='KX5c0046_SJB_000-110484a.12'>遠曰返道大天大地大人亦大域中有四大</line>
<line xml:id='KX5c0046_SJB_000-110484a.13'>而王處其一尊人法地地法天天法道道法</line>
<line xml:id='KX5c0046_SJB_000-110484a.14'>自然</line>
<line xml:id='KX5c0046_SJB_000-110484a.15'>　　　右第二十五章八十七言</line>
<line xml:id='KX5c0046_SJB_000-110484a.16'>重爲輕根靖爲躁君是以君子終日行不離</line>
<line xml:id='KX5c0046_SJB_000-110484a.17'>其輜重雖有榮觀宴處超然如之何萬乘之</line>
<line xml:id='KX5c0046_SJB_000-110484a.18'>主而以身輕天下輕則失本躁則失君</line>
<line xml:id='KX5c0046_SJB_000-110484a.19'>　　　右第二十六章四十九言</line>
<line xml:id='KX5c0046_SJB_000-110484a.20'>善行者無徹迹善言者無瑕謫善數者無籌</line>
<line xml:id='KX5c0046_SJB_000-110484a.21'>策善閉者無關鍵而不可開善結者無繩約<!-- md: KX5c0046-HFL-000-008a--></line>
</surface>
<surface xml:id='KX5c0046_SJB_000-110484b-z'>
<pb ed='SJB' n='000-110484b' xml:id='KX5c0046_SJB_000-110484b'/><line xml:id='KX5c0046_SJB_000-110484b.01'>而不可解是以聖人常善救人故人無棄人</line>
<line xml:id='KX5c0046_SJB_000-110484b.02'>常善救物故物無棄物是謂襲明故善人者</line>
<line xml:id='KX5c0046_SJB_000-110484b.03'>不善人之師不善人者善人之資不貴其師</line>
<line xml:id='KX5c0046_SJB_000-110484b.04'>不愛其資雖知大迷此謂要妙</line>
<line xml:id='KX5c0046_SJB_000-110484b.05'>　　　右第二十七章九十七言</line>
<line xml:id='KX5c0046_SJB_000-110484b.06'>知其雄守其雌爲天下谿爲天下谿常德不</line>
<line xml:id='KX5c0046_SJB_000-110484b.07'>離復歸於嬰兒知其白守其黑爲天下式爲</line>
<line xml:id='KX5c0046_SJB_000-110484b.08'>天下式常德不忒復歸於無極知其榮守其</line>
<line xml:id='KX5c0046_SJB_000-110484b.09'>辱爲天下谷爲天下谷常德乃足復歸於樸</line>
<line xml:id='KX5c0046_SJB_000-110484b.10'>樸散則爲器聖人用之則爲官長大制無割<!-- md: KX5c0046-HFL-000-008b--></line>
<line xml:id='KX5c0046_SJB_000-110484b.12'>　　　右第二十八章八十五言</line>
<line xml:id='KX5c0046_SJB_000-110484b.13'>將欲取天下而爲之者吾見其不得已夫天</line>
<line xml:id='KX5c0046_SJB_000-110484b.14'>下神器不可爲也爲者敗之執者失之凡物</line>
<line xml:id='KX5c0046_SJB_000-110484b.15'>或行或隨或噤或吹或彊或剉或培或墮是</line>
<line xml:id='KX5c0046_SJB_000-110484b.16'>以聖人去甚去奢去泰</line>
<line xml:id='KX5c0046_SJB_000-110484b.17'>　　　右第二十九章六十言</line>
<line xml:id='KX5c0046_SJB_000-110484b.18'>以道佐人主者不以兵彊天下其事好還師</line>
<line xml:id='KX5c0046_SJB_000-110484b.19'>之所處荆棘生焉大軍之後必有凶年故善</line>
<line xml:id='KX5c0046_SJB_000-110484b.20'>者果而已矣不敢以取彊焉果而勿矜果而</line>
<line xml:id='KX5c0046_SJB_000-110484b.21'>勿伐果而勿驕果而不得已是果而勿彊物<!-- md: KX5c0046-HFL-000-009a--></line>
</surface>
<surface xml:id='KX5c0046_SJB_000-110484c-z'>
<pb ed='SJB' n='000-110484c' xml:id='KX5c0046_SJB_000-110484c'/><line xml:id='KX5c0046_SJB_000-110484c.01'>壯則老是謂非道非道早已</line>
<line xml:id='KX5c0046_SJB_000-110484c.02'>　　　右第三十章七十九言</line>
<line xml:id='KX5c0046_SJB_000-110484c.03'>夫美兵者不祥之器物或惡之故有道者不</line>
<line xml:id='KX5c0046_SJB_000-110484c.04'>處是以君子居則貴左用兵則貴右兵者不</line>
<line xml:id='KX5c0046_SJB_000-110484c.05'>祥之器非君子之器不得已而用之以恬憺</line>
<line xml:id='KX5c0046_SJB_000-110484c.06'>爲上故不美也若美必樂之樂之者是樂殺</line>
<line xml:id='KX5c0046_SJB_000-110484c.07'>人也夫樂人殺人者不可以得志於天下矣</line>
<line xml:id='KX5c0046_SJB_000-110484c.08'>故吉事尚左凶事尚右是以偏將軍處左上</line>
<line xml:id='KX5c0046_SJB_000-110484c.09'>將軍處右言居上勢則以喪禮處之殺人衆</line>
<line xml:id='KX5c0046_SJB_000-110484c.10'>多則以悲哀泣之戰勝者則以喪禮處之<!-- md: KX5c0046-HFL-000-009b--></line>
<line xml:id='KX5c0046_SJB_000-110484c.12'>右第三十一章一百三十五言</line>
<line xml:id='KX5c0046_SJB_000-110484c.13'>道常無名樸雖小天下莫能臣王侯若能守</line>
<line xml:id='KX5c0046_SJB_000-110484c.14'>萬物將自賓天地相合以降甘露民莫之令</line>
<line xml:id='KX5c0046_SJB_000-110484c.15'>而自均焉始制有名名亦旣有夫亦將知止</line>
<line xml:id='KX5c0046_SJB_000-110484c.16'>知止所以不殆譬道之在天下猶川谷之與</line>
<line xml:id='KX5c0046_SJB_000-110484c.17'>江海也</line>
<line xml:id='KX5c0046_SJB_000-110484c.18'>　　　右第三十二章七十一言</line>
<line xml:id='KX5c0046_SJB_000-110484c.19'>知人者智也自知者明也勝人者有力也自</line>
<line xml:id='KX5c0046_SJB_000-110484c.20'>勝者彊也知足者富也彊行者有志也不失</line>
<line xml:id='KX5c0046_SJB_000-110484c.21'>其所者久也死而不亡者壽也<!-- md: KX5c0046-HFL-000-010a--></line>
</surface>
<surface xml:id='KX5c0046_SJB_000-110485a-z'>
<pb ed='SJB' n='000-110485a' xml:id='KX5c0046_SJB_000-110485a'/><line xml:id='KX5c0046_SJB_000-110485a.01'>　　　右第三十三章四十六言</line>
<line xml:id='KX5c0046_SJB_000-110485a.02'>大道汎汎兮其可左右萬物恃之以生而不</line>
<line xml:id='KX5c0046_SJB_000-110485a.03'>辭功成而不居衣被萬物而不爲主故常無</line>
<line xml:id='KX5c0046_SJB_000-110485a.04'>欲可名於小矣萬物歸之而不知主可名於</line>
<line xml:id='KX5c0046_SJB_000-110485a.05'>大矣是以聖人能成其大也以其終不自大</line>
<line xml:id='KX5c0046_SJB_000-110485a.06'>故能成其大</line>
<line xml:id='KX5c0046_SJB_000-110485a.07'>　　　右第三十四章七十三言</line>
<line xml:id='KX5c0046_SJB_000-110485a.08'>執大象者天下往往而不害安平泰樂與餌</line>
<line xml:id='KX5c0046_SJB_000-110485a.09'>過客止道之出言淡兮其無味視之不足見</line>
<line xml:id='KX5c0046_SJB_000-110485a.10'>聽之不足聞用之不可既<!-- md: KX5c0046-HFL-000-010b--></line>
<line xml:id='KX5c0046_SJB_000-110485a.12'>　　　右第三十五章四十四言</line>
<line xml:id='KX5c0046_SJB_000-110485a.13'>將欲翕之必固張之將欲弱之必固彊之將</line>
<line xml:id='KX5c0046_SJB_000-110485a.14'>欲廢之必固興之將欲奪之必固與之是謂</line>
<line xml:id='KX5c0046_SJB_000-110485a.15'>微明柔之勝剛弱之勝彊魚不可侻於淵邦</line>
<line xml:id='KX5c0046_SJB_000-110485a.16'>之利器不可以示人</line>
<line xml:id='KX5c0046_SJB_000-110485a.17'>　　　右第三十六章五十九言</line>
<line xml:id='KX5c0046_SJB_000-110485a.18'>道常無爲而無不爲王侯若能守萬物將自</line>
<line xml:id='KX5c0046_SJB_000-110485a.19'>化化而欲作吾將鎮之以無名之樸無名之</line>
<line xml:id='KX5c0046_SJB_000-110485a.20'>樸夫亦將不欲不欲以靖天下將自正</line>
<line xml:id='KX5c0046_SJB_000-110485a.21'>　　　右第三十七章四十九言道篇上終<!-- md: KX5c0046-HFL-000-011a--></line>
</surface>
<surface xml:id='KX5c0046_SJB_000-110485b-z'>
<pb ed='SJB' n='000-110485b' xml:id='KX5c0046_SJB_000-110485b'/><line xml:id='KX5c0046_SJB_000-110485b.01'>德經古本篇下</line>
<line xml:id='KX5c0046_SJB_000-110485b.02'>　　　　唐太史令傅奕校定</line>
<line xml:id='KX5c0046_SJB_000-110485b.03'>上德不德是以有德下德不失德是以無德</line>
<line xml:id='KX5c0046_SJB_000-110485b.04'>上德無爲而無不爲下德爲之而無以爲上</line>
<line xml:id='KX5c0046_SJB_000-110485b.05'>仁爲之而無以爲上義爲之而有以爲上禮</line>
<line xml:id='KX5c0046_SJB_000-110485b.06'>爲之而莫之應則攘臂而仍之故失道而後</line>
<line xml:id='KX5c0046_SJB_000-110485b.07'>德失德而後仁失仁而後義失義而後禮夫</line>
<line xml:id='KX5c0046_SJB_000-110485b.08'>禮者忠信之薄而亂之首也前識者道之華</line>
<line xml:id='KX5c0046_SJB_000-110485b.09'>而愚之始也是以大丈夫處其厚不處其薄</line>
<line xml:id='KX5c0046_SJB_000-110485b.10'>處其實不處其華故去彼取此<!-- md: KX5c0046-HFL-000-011b--></line>
<line xml:id='KX5c0046_SJB_000-110485b.12'>右第三十八章一百三十一言</line>
<line xml:id='KX5c0046_SJB_000-110485b.13'>昔之得一者天得一以清地得一以寧神得</line>
<line xml:id='KX5c0046_SJB_000-110485b.14'>一以靈谷得一以盈萬物得一以生王侯得</line>
<line xml:id='KX5c0046_SJB_000-110485b.15'>一以爲天下貞其致之一也天無以清將恐</line>
<line xml:id='KX5c0046_SJB_000-110485b.16'>裂地無以寧將恐發神無以靈將恐歇谷無</line>
<line xml:id='KX5c0046_SJB_000-110485b.17'>以盈將恐竭萬物無以生將恐滅王侯無以</line>
<line xml:id='KX5c0046_SJB_000-110485b.18'>爲貞而貴高將恐蹷故貴以賤爲本高以下</line>
<line xml:id='KX5c0046_SJB_000-110485b.19'>爲基是以王侯自謂孤寡不穀是其以賤爲</line>
<line xml:id='KX5c0046_SJB_000-110485b.20'>本也非歟故致數譽無譽不欲碌碌若玉落</line>
<line xml:id='KX5c0046_SJB_000-110485b.21'>落若石<!-- md: KX5c0046-HFL-000-012a--></line>
</surface>
<surface xml:id='KX5c0046_SJB_000-110485c-z'>
<pb ed='SJB' n='000-110485c' xml:id='KX5c0046_SJB_000-110485c'/><line xml:id='KX5c0046_SJB_000-110485c.01'>　　　右第三十九章一百三十九言</line>
<line xml:id='KX5c0046_SJB_000-110485c.02'>反者道之動弱者道之用天下之物生於有</line>
<line xml:id='KX5c0046_SJB_000-110485c.03'>有生於無</line>
<line xml:id='KX5c0046_SJB_000-110485c.04'>　　　右第四十章二十一言</line>
<line xml:id='KX5c0046_SJB_000-110485c.05'>上士聞道而勤行之中士聞道若存若亡下</line>
<line xml:id='KX5c0046_SJB_000-110485c.06'>士聞道而大笑之不笑不足以爲道故建言</line>
<line xml:id='KX5c0046_SJB_000-110485c.07'>有之曰明道若昧夷道若類進道若退上德</line>
<line xml:id='KX5c0046_SJB_000-110485c.08'>若谷大白若𪑾廣德若不足建德若媮質眞</line>
<line xml:id='KX5c0046_SJB_000-110485c.09'>若輸大方無隅大器晩成大音稀聲大象無</line>
<line xml:id='KX5c0046_SJB_000-110485c.10'>形道隱無名夫惟道善貸且成<!-- md: KX5c0046-HFL-000-012b--></line>
<line xml:id='KX5c0046_SJB_000-110485c.12'>　　　右第四十一章九十七言</line>
<line xml:id='KX5c0046_SJB_000-110485c.13'>道生一一生二二生三三生萬物萬物負陰</line>
<line xml:id='KX5c0046_SJB_000-110485c.14'>而袌陽冲氣以爲和人之所惡惟孤寡不穀</line>
<line xml:id='KX5c0046_SJB_000-110485c.15'>而王侯以自稱也故物或損之而益或益之</line>
<line xml:id='KX5c0046_SJB_000-110485c.16'>而損人之所以教我亦我之所以教人彊梁</line>
<line xml:id='KX5c0046_SJB_000-110485c.17'>者不得其死吾將以爲學父</line>
<line xml:id='KX5c0046_SJB_000-110485c.18'>　　　右第四十二章七十九言</line>
<line xml:id='KX5c0046_SJB_000-110485c.19'>天下之至柔馳騁天下之至堅出於無有入</line>
<line xml:id='KX5c0046_SJB_000-110485c.20'>於無間吾是以知無爲之有益也不言之教</line>
<line xml:id='KX5c0046_SJB_000-110485c.21'>無爲之益天下稀及之矣<!-- md: KX5c0046-HFL-000-013a--></line>
</surface>
<surface xml:id='KX5c0046_SJB_000-110486a-z'>
<pb ed='SJB' n='000-110486a' xml:id='KX5c0046_SJB_000-110486a'/><line xml:id='KX5c0046_SJB_000-110486a.01'>　　　右第四十三章四十四言</line>
<line xml:id='KX5c0046_SJB_000-110486a.02'>名與身孰親身與貨孰多得與亡孰病是故</line>
<line xml:id='KX5c0046_SJB_000-110486a.03'>其愛必大費多藏必厚亡知足不辱知止不</line>
<line xml:id='KX5c0046_SJB_000-110486a.04'>殆可以長久</line>
<line xml:id='KX5c0046_SJB_000-110486a.05'>　　　右第四十四章三十九言</line>
<line xml:id='KX5c0046_SJB_000-110486a.06'>大成若缺其用不敝大滿若盅其用不窮大</line>
<line xml:id='KX5c0046_SJB_000-110486a.07'>直若詘大巧若拙大辯若訥躁勝寒靖勝熱</line>
<line xml:id='KX5c0046_SJB_000-110486a.08'>知清靖以爲天下正</line>
<line xml:id='KX5c0046_SJB_000-110486a.09'>　　　右第四十五章四十二言</line>
<line xml:id='KX5c0046_SJB_000-110486a.10'>天下有道卻走馬以播天下無道戎馬生於<!-- md: KX5c0046-HFL-000-013b--></line>
<line xml:id='KX5c0046_SJB_000-110486a.12'>郊罪莫大於可欲禍莫大於不知足咎莫憯</line>
<line xml:id='KX5c0046_SJB_000-110486a.13'>於欲得故知足之足常足矣</line>
<line xml:id='KX5c0046_SJB_000-110486a.14'>　　　右第四十六章四十五言</line>
<line xml:id='KX5c0046_SJB_000-110486a.15'>不出户可以知天下不窺牖可以知天道其</line>
<line xml:id='KX5c0046_SJB_000-110486a.16'>出镾遠其知镾尟是以聖人不行而知不見</line>
<line xml:id='KX5c0046_SJB_000-110486a.17'>而名不爲而成</line>
<line xml:id='KX5c0046_SJB_000-110486a.18'>　　　右第四十七章四十言</line>
<line xml:id='KX5c0046_SJB_000-110486a.19'>爲學者日益爲道者日損損之又損之以至</line>
<line xml:id='KX5c0046_SJB_000-110486a.20'>於無爲無爲則無不爲將欲取天下者常以</line>
<line xml:id='KX5c0046_SJB_000-110486a.21'>無事及其有事又不足以取天下矣<!-- md: KX5c0046-HFL-000-014a--></line>
</surface>
<surface xml:id='KX5c0046_SJB_000-110486b-z'>
<pb ed='SJB' n='000-110486b' xml:id='KX5c0046_SJB_000-110486b'/><line xml:id='KX5c0046_SJB_000-110486b.01'>　　　右第四十八章四十八言</line>
<line xml:id='KX5c0046_SJB_000-110486b.02'>聖人無常心以百姓心爲心善者吾善之不</line>
<line xml:id='KX5c0046_SJB_000-110486b.03'>善者吾亦善之得善矣信者吾信之不信者</line>
<line xml:id='KX5c0046_SJB_000-110486b.04'>吾亦信之得信矣聖人之在天下歙歙焉爲</line>
<line xml:id='KX5c0046_SJB_000-110486b.05'>天下渾渾焉百姓皆注其耳目聖人皆咳之</line>
<line xml:id='KX5c0046_SJB_000-110486b.06'>　　　右第四十九章六十八言</line>
<line xml:id='KX5c0046_SJB_000-110486b.07'>出生入死生之徒十有三死之徒十有三而</line>
<line xml:id='KX5c0046_SJB_000-110486b.08'>民之生生而動動皆之死地亦十有三夫何</line>
<line xml:id='KX5c0046_SJB_000-110486b.09'>故以其生生之厚也蓋聞善攝生者陸行不</line>
<line xml:id='KX5c0046_SJB_000-110486b.10'>遇兕虎入軍不被甲兵兕無所投其角虎無<!-- md: KX5c0046-HFL-000-014b--></line>
<line xml:id='KX5c0046_SJB_000-110486b.12'>所措其爪兵無所容其刃夫何故也以其無</line>
<line xml:id='KX5c0046_SJB_000-110486b.13'>死地焉</line>
<line xml:id='KX5c0046_SJB_000-110486b.14'>　　　右第五十章八十八言</line>
<line xml:id='KX5c0046_SJB_000-110486b.15'>道生之德畜之物形之勢成之是以萬物莫</line>
<line xml:id='KX5c0046_SJB_000-110486b.16'>不尊道而貴德道之尊德之貴夫莫之爵而</line>
<line xml:id='KX5c0046_SJB_000-110486b.17'>常自然故道生之德畜之長之育之亭之毒</line>
<line xml:id='KX5c0046_SJB_000-110486b.18'>之蓋之覆之生而不有爲而不恃長而不宰</line>
<line xml:id='KX5c0046_SJB_000-110486b.19'>是謂玄德</line>
<line xml:id='KX5c0046_SJB_000-110486b.20'>　　　右第五十一章七十二言</line>
<line xml:id='KX5c0046_SJB_000-110486b.21'>天下有始可以爲天下母旣得其母以知其<!-- md: KX5c0046-HFL-000-015a--></line>
</surface>
<surface xml:id='KX5c0046_SJB_000-110486c-z'>
<pb ed='SJB' n='000-110486c' xml:id='KX5c0046_SJB_000-110486c'/><line xml:id='KX5c0046_SJB_000-110486c.01'>子旣知其子復守其母没身不殆塞其兑閉</line>
<line xml:id='KX5c0046_SJB_000-110486c.02'>其門終身不勤開其兑濟其事終身不救見</line>
<line xml:id='KX5c0046_SJB_000-110486c.03'>小日明守柔曰彊用其光復歸其明無遺身</line>
<line xml:id='KX5c0046_SJB_000-110486c.04'>殃是謂襲常</line>
<line xml:id='KX5c0046_SJB_000-110486c.05'>　　　右第五十二章七十三言</line>
<line xml:id='KX5c0046_SJB_000-110486c.06'>使我介然有知行於大道惟施是畏大道甚</line>
<line xml:id='KX5c0046_SJB_000-110486c.07'>夷而民好徑朝甚除田甚蕪倉甚虚服文采</line>
<line xml:id='KX5c0046_SJB_000-110486c.08'>帶利劍猒飲食貨財有餘是謂盗夸盗夸非</line>
<line xml:id='KX5c0046_SJB_000-110486c.09'>道也哉</line>
<line xml:id='KX5c0046_SJB_000-110486c.10'>　　　右第五十三章五十四言<!-- md: KX5c0046-HFL-000-015b--></line>
<line xml:id='KX5c0046_SJB_000-110486c.12'>善建者不拔善袌者不脱子孫祭祀不輟修</line>
<line xml:id='KX5c0046_SJB_000-110486c.13'>之身其德乃眞修之家其德乃餘修之郷其</line>
<line xml:id='KX5c0046_SJB_000-110486c.14'>德乃長修之邦其德乃豐修之天下其德乃</line>
<line xml:id='KX5c0046_SJB_000-110486c.15'>溥故以身觀身以家觀家以郷觀鄕以邦觀</line>
<line xml:id='KX5c0046_SJB_000-110486c.16'>邦以天下觀天下吾奚以知天下之然哉以</line>
<line xml:id='KX5c0046_SJB_000-110486c.17'>此</line>
<line xml:id='KX5c0046_SJB_000-110486c.18'>　　　右第五十四章八十六言</line>
<line xml:id='KX5c0046_SJB_000-110486c.19'>含德之厚者比之於赤子也蜂蠆不螫猛獸</line>
<line xml:id='KX5c0046_SJB_000-110486c.20'>不據攫鳥不搏骨弱筋柔而握固未知牝牡</line>
<line xml:id='KX5c0046_SJB_000-110486c.21'>之合而朘作精之至也終日號而嗌不□<note>於/油</note><!-- md: KX5c0046-HFL-000-016a--></line>
</surface>
<surface xml:id='KX5c0046_SJB_000-110487a-z'>
<pb ed='SJB' n='000-110487a' xml:id='KX5c0046_SJB_000-110487a'/><line xml:id='KX5c0046_SJB_000-110487a.01'><note>切氣/逆也</note>和之至也知和曰常知常曰明益生曰</line>
<line xml:id='KX5c0046_SJB_000-110487a.02'>祥心使氣則彊物壯則老謂之不道不道早</line>
<line xml:id='KX5c0046_SJB_000-110487a.03'>已</line>
<line xml:id='KX5c0046_SJB_000-110487a.04'>　　　右第五十五章八十三言</line>
<line xml:id='KX5c0046_SJB_000-110487a.05'>知者不言也言者不知也塞其兑閉其門挫</line>
<line xml:id='KX5c0046_SJB_000-110487a.06'>其銳解其紛和其光同其塵是謂玄同不可</line>
<line xml:id='KX5c0046_SJB_000-110487a.07'>得而親亦不可得而疏不可得而利亦不可</line>
<line xml:id='KX5c0046_SJB_000-110487a.08'>得而害不可得而貴亦不可得而賤故爲天</line>
<line xml:id='KX5c0046_SJB_000-110487a.09'>下貴</line>
<line xml:id='KX5c0046_SJB_000-110487a.10'>　　　右第五十六章七十言<!-- md: KX5c0046-HFL-000-016b--></line>
<line xml:id='KX5c0046_SJB_000-110487a.12'>以政治國以奇用兵以無事取天下吾奚以</line>
<line xml:id='KX5c0046_SJB_000-110487a.13'>知天下其然哉以此夫天下多忌諱而民镾</line>
<line xml:id='KX5c0046_SJB_000-110487a.14'>貧民多利器國家滋昏民多知慧而衺事滋</line>
<line xml:id='KX5c0046_SJB_000-110487a.15'>起法令滋章盗賊多有故聖人云我無爲而</line>
<line xml:id='KX5c0046_SJB_000-110487a.16'>民自化我好靖而民自正我無事而民自富</line>
<line xml:id='KX5c0046_SJB_000-110487a.17'>我無欲而民自樸</line>
<line xml:id='KX5c0046_SJB_000-110487a.18'>　　　右第五十七章九十二言</line>
<line xml:id='KX5c0046_SJB_000-110487a.19'>其政閔閔其民偆偆其政詧詧其民缺缺禍</line>
<line xml:id='KX5c0046_SJB_000-110487a.20'>兮福之所倚福兮禍之所伏孰知其極其無</line>
<line xml:id='KX5c0046_SJB_000-110487a.21'>正衺正復爲奇善復爲祅人之迷也其日固<!-- md: KX5c0046-HFL-000-017a--></line>
</surface>
<surface xml:id='KX5c0046_SJB_000-110487b-z'>
<pb ed='SJB' n='000-110487b' xml:id='KX5c0046_SJB_000-110487b'/><line xml:id='KX5c0046_SJB_000-110487b.01'>久矣是以聖人方而不割廉而不劌直而不</line>
<line xml:id='KX5c0046_SJB_000-110487b.02'>肆光而不耀</line>
<line xml:id='KX5c0046_SJB_000-110487b.03'>　　　右第五十八章七十三言</line>
<line xml:id='KX5c0046_SJB_000-110487b.04'>治人事天莫若嗇夫惟嗇是以早服早服謂</line>
<line xml:id='KX5c0046_SJB_000-110487b.05'>之重積德重積德則無不克無不克則莫知</line>
<line xml:id='KX5c0046_SJB_000-110487b.06'>其極莫知其極可以有國有國之母可以長</line>
<line xml:id='KX5c0046_SJB_000-110487b.07'>乆是謂深根固柢長生久視之道</line>
<line xml:id='KX5c0046_SJB_000-110487b.08'>　　　右第五十九章六十四言</line>
<line xml:id='KX5c0046_SJB_000-110487b.09'>治大國若烹小鮮以道蒞天下者其鬼不神</line>
<line xml:id='KX5c0046_SJB_000-110487b.10'>非其鬼不神其神不傷人非其神不傷人聖<!-- md: KX5c0046-HFL-000-017b--></line>
<line xml:id='KX5c0046_SJB_000-110487b.12'>人亦不傷人夫兩不相傷故德交歸焉</line>
<line xml:id='KX5c0046_SJB_000-110487b.13'>　　　右第六十章四十九言</line>
<line xml:id='KX5c0046_SJB_000-110487b.14'>大國者天下之下流天下之交天下之牝牝</line>
<line xml:id='KX5c0046_SJB_000-110487b.15'>常以靖勝牡以其靖故爲下也故大國以下</line>
<line xml:id='KX5c0046_SJB_000-110487b.16'>小國則取於小國小國以下大國則取於大</line>
<line xml:id='KX5c0046_SJB_000-110487b.17'>國或下以取或下而取大國不過欲兼畜人</line>
<line xml:id='KX5c0046_SJB_000-110487b.18'>小國不過欲入事人兩者各得其所欲故大</line>
<line xml:id='KX5c0046_SJB_000-110487b.19'>者宜爲下</line>
<line xml:id='KX5c0046_SJB_000-110487b.20'>　　　右第六十一章八十九言</line>
<line xml:id='KX5c0046_SJB_000-110487b.21'>道者萬物之奥也善人之所寶不善人之所<!-- md: KX5c0046-HFL-000-018a--></line>
</surface>
<surface xml:id='KX5c0046_SJB_000-110487c-z'>
<pb ed='SJB' n='000-110487c' xml:id='KX5c0046_SJB_000-110487c'/><line xml:id='KX5c0046_SJB_000-110487c.01'>保美言可以於市尊言可以加於人人之不</line>
<line xml:id='KX5c0046_SJB_000-110487c.02'>善何棄之有故立天子置三公雖有拱璧以</line>
<line xml:id='KX5c0046_SJB_000-110487c.03'>先駟馬不如進此道也古之所以貴此道者</line>
<line xml:id='KX5c0046_SJB_000-110487c.04'>何也不曰求以得有罪以免邪故爲天下貴</line>
<line xml:id='KX5c0046_SJB_000-110487c.05'>　　　右第六十二章八十五言</line>
<line xml:id='KX5c0046_SJB_000-110487c.06'>爲無爲事無事味無味大小多少報怨以德</line>
<line xml:id='KX5c0046_SJB_000-110487c.07'>圖難乎於其易爲大乎於其細天下之難事</line>
<line xml:id='KX5c0046_SJB_000-110487c.08'>必作於易天下之大事必作於細是以聖人</line>
<line xml:id='KX5c0046_SJB_000-110487c.09'>終不爲大故能成其大夫輕諾者必寡信多</line>
<line xml:id='KX5c0046_SJB_000-110487c.10'>易者必多難是以聖人猶難之故終無難矣<!-- md: KX5c0046-HFL-000-018b--></line>
<line xml:id='KX5c0046_SJB_000-110487c.12'>　　　右第六十三章八十五言</line>
<line xml:id='KX5c0046_SJB_000-110487c.13'>其安易持其未兆易謀其脆易判其微易散</line>
<line xml:id='KX5c0046_SJB_000-110487c.14'>爲之乎其未有治之乎其未亂合袌之木生</line>
<line xml:id='KX5c0046_SJB_000-110487c.15'>於豪末九成之臺起於累土千里之行始於</line>
<line xml:id='KX5c0046_SJB_000-110487c.16'>足下爲者敗之執者失之是以聖人無爲故</line>
<line xml:id='KX5c0046_SJB_000-110487c.17'>無敗無執故無失民之從事常於其幾成而</line>
<line xml:id='KX5c0046_SJB_000-110487c.18'>敗之愼終如始則無敗事矣是以聖人欲不</line>
<line xml:id='KX5c0046_SJB_000-110487c.19'>欲不貴難得之貨學不學以復衆人之所過</line>
<line xml:id='KX5c0046_SJB_000-110487c.20'>以輔萬物之自然而不敢爲也</line>
<line xml:id='KX5c0046_SJB_000-110487c.21'>　　　右第六十四章一百三十一言<!-- md: KX5c0046-HFL-000-019a--></line>
</surface>
<surface xml:id='KX5c0046_SJB_000-110488a-z'>
<pb ed='SJB' n='000-110488a' xml:id='KX5c0046_SJB_000-110488a'/><line xml:id='KX5c0046_SJB_000-110488a.01'>古之善爲道者非以明民將以愚之民之難</line>
<line xml:id='KX5c0046_SJB_000-110488a.02'>治以其多知也故以知治國國之賊也不以</line>
<line xml:id='KX5c0046_SJB_000-110488a.03'>知治國國之福也常知此兩者亦稽式也能</line>
<line xml:id='KX5c0046_SJB_000-110488a.04'>知稽式是謂玄德玄德深矣遠矣與物反矣</line>
<line xml:id='KX5c0046_SJB_000-110488a.05'>乃復至於大順</line>
<line xml:id='KX5c0046_SJB_000-110488a.06'>　　　右第六十五章七十四言</line>
<line xml:id='KX5c0046_SJB_000-110488a.07'>江海所以能爲百谷王者以其善下之也故</line>
<line xml:id='KX5c0046_SJB_000-110488a.08'>能爲百谷王是以聖人欲上民必以其言下</line>
<line xml:id='KX5c0046_SJB_000-110488a.09'>之欲先民必以其身後之是以聖人處之上</line>
<line xml:id='KX5c0046_SJB_000-110488a.10'>而民弗重處之前而民不害也是以天下樂<!-- md: KX5c0046-HFL-000-019b--></line>
<line xml:id='KX5c0046_SJB_000-110488a.12'>推而不猒不以其不争故天下莫能與之争</line>
<line xml:id='KX5c0046_SJB_000-110488a.13'>　　　右第六十六章八十五言</line>
<line xml:id='KX5c0046_SJB_000-110488a.14'>天下皆謂吾大似不肖夫惟大故似不肖若</line>
<line xml:id='KX5c0046_SJB_000-110488a.15'>肖乆矣其細也夫吾有三寶持而寶之一曰</line>
<line xml:id='KX5c0046_SJB_000-110488a.16'>慈二曰儉三曰不敢爲天下先夫慈故能勇</line>
<line xml:id='KX5c0046_SJB_000-110488a.17'>儉故能廣不敢爲天下先故能成器長今捨</line>
<line xml:id='KX5c0046_SJB_000-110488a.18'>其慈且勇捨其儉且廣捨其後且先是謂入</line>
<line xml:id='KX5c0046_SJB_000-110488a.19'>死門夫慈以陳則正以守則固天將救之以</line>
<line xml:id='KX5c0046_SJB_000-110488a.20'>慈衛之</line>
<line xml:id='KX5c0046_SJB_000-110488a.21'>　　　右第六十七章一百五言<!-- md: KX5c0046-HFL-000-020a--></line>
</surface>
<surface xml:id='KX5c0046_SJB_000-110488b-z'>
<pb ed='SJB' n='000-110488b' xml:id='KX5c0046_SJB_000-110488b'/><line xml:id='KX5c0046_SJB_000-110488b.01'>古之善爲士者不武也善戰者不怒善勝敵</line>
<line xml:id='KX5c0046_SJB_000-110488b.02'>者不争善用人者爲之下是謂不争之德是</line>
<line xml:id='KX5c0046_SJB_000-110488b.03'>謂用人之力是謂配天古之極也</line>
<line xml:id='KX5c0046_SJB_000-110488b.04'>　　　右第六十八章四十七言</line>
<line xml:id='KX5c0046_SJB_000-110488b.05'>用兵有言曰吾不敢爲主而爲客不敢進寸</line>
<line xml:id='KX5c0046_SJB_000-110488b.06'>而退尺是謂行無行攘無臂執無兵仍無敵</line>
<line xml:id='KX5c0046_SJB_000-110488b.07'>禍莫大於無敵無敵則幾亡吾寶故抗兵相</line>
<line xml:id='KX5c0046_SJB_000-110488b.08'>若則哀者勝矣</line>
<line xml:id='KX5c0046_SJB_000-110488b.09'>　　　右第六十九章五十七言</line>
<line xml:id='KX5c0046_SJB_000-110488b.10'>吾言甚易知甚易行而人莫之能知莫之能<!-- md: KX5c0046-HFL-000-020b--></line>
<line xml:id='KX5c0046_SJB_000-110488b.12'>行言有宗事有主夫惟無知是以不吾知也</line>
<line xml:id='KX5c0046_SJB_000-110488b.13'>知我者稀則我貴矣是以聖人被褐而懷玉</line>
<line xml:id='KX5c0046_SJB_000-110488b.14'>　　　右第七十章五十一言</line>
<line xml:id='KX5c0046_SJB_000-110488b.15'>知不知尚矣不知知病矣夫惟病病是以不</line>
<line xml:id='KX5c0046_SJB_000-110488b.16'>病聖人之不病以其病病是以不吾病</line>
<line xml:id='KX5c0046_SJB_000-110488b.17'>　　　右第七十一章三十二言</line>
<line xml:id='KX5c0046_SJB_000-110488b.18'>民不畏威則大威至矣無狎其所居無猒其</line>
<line xml:id='KX5c0046_SJB_000-110488b.19'>所生夫惟無猒是以無猒是以聖人自知而</line>
<line xml:id='KX5c0046_SJB_000-110488b.20'>不見自愛而不自貴故去彼取此</line>
<line xml:id='KX5c0046_SJB_000-110488b.21'>　　　右第七十二章四十八言<!-- md: KX5c0046-HFL-000-021a--></line>
</surface>
<surface xml:id='KX5c0046_SJB_000-110488c-z'>
<pb ed='SJB' n='000-110488c' xml:id='KX5c0046_SJB_000-110488c'/><line xml:id='KX5c0046_SJB_000-110488c.01'>勇於敢則殺勇於不敢則活此兩者或利或</line>
<line xml:id='KX5c0046_SJB_000-110488c.02'>害天之所惡孰知其故是以聖人猶難之天</line>
<line xml:id='KX5c0046_SJB_000-110488c.03'>之道不争而善勝不言而善應不召而自來</line>
<line xml:id='KX5c0046_SJB_000-110488c.04'>默然而善謀天網恢恢疏而不失</line>
<line xml:id='KX5c0046_SJB_000-110488c.05'>　　　右第七十三章六十四言</line>
<line xml:id='KX5c0046_SJB_000-110488c.06'>民常不畏死如之何其以死懼之若使民常</line>
<line xml:id='KX5c0046_SJB_000-110488c.07'>畏死而爲奇者吾得而殺之孰敢也常有司</line>
<line xml:id='KX5c0046_SJB_000-110488c.08'>殺者殺而代司殺者殺是代大匠斲夫代大</line>
<line xml:id='KX5c0046_SJB_000-110488c.09'>匠斲者稀不自傷其手矣</line>
<line xml:id='KX5c0046_SJB_000-110488c.10'>　　　右第七十四章六十一言<!-- md: KX5c0046-HFL-000-021b--></line>
<line xml:id='KX5c0046_SJB_000-110488c.12'>民之飢者以其上食稅之多也是以飢民之</line>
<line xml:id='KX5c0046_SJB_000-110488c.13'>難治者以其上之有爲也是以難治民之輕</line>
<line xml:id='KX5c0046_SJB_000-110488c.14'>死者以其上求生生之厚也是以輕死夫惟</line>
<line xml:id='KX5c0046_SJB_000-110488c.15'>無以生爲貴者是賢於貴生也</line>
<line xml:id='KX5c0046_SJB_000-110488c.16'>　　　右第七十五章六十三言</line>
<line xml:id='KX5c0046_SJB_000-110488c.17'>人之生也柔弱其死也堅彊草木之生也柔</line>
<line xml:id='KX5c0046_SJB_000-110488c.18'>脆其死也枯槁故堅彊者死之徒也柔弱者</line>
<line xml:id='KX5c0046_SJB_000-110488c.19'>生之徒也是以兵彊者則不勝木彊則共故</line>
<line xml:id='KX5c0046_SJB_000-110488c.20'>堅彊處下柔弱處上</line>
<line xml:id='KX5c0046_SJB_000-110488c.21'>　　　右第七十六章五十九言<!-- md: KX5c0046-HFL-000-022a--></line>
</surface>
<surface xml:id='KX5c0046_SJB_000-110489a-z'>
<pb ed='SJB' n='000-110489a' xml:id='KX5c0046_SJB_000-110489a'/><line xml:id='KX5c0046_SJB_000-110489a.01'>天之道其猶張弓者歟高者抑之下者舉之</line>
<line xml:id='KX5c0046_SJB_000-110489a.02'>有餘者損之不足者補之天之道損有餘而</line>
<line xml:id='KX5c0046_SJB_000-110489a.03'>補不足人之道則不然損不足以奉有餘孰</line>
<line xml:id='KX5c0046_SJB_000-110489a.04'>能損有餘而奉不足於天下者其惟道者乎</line>
<line xml:id='KX5c0046_SJB_000-110489a.05'>是以聖人爲而不恃功成而不居其不欲見</line>
<line xml:id='KX5c0046_SJB_000-110489a.06'>賢邪</line>
<line xml:id='KX5c0046_SJB_000-110489a.07'>　　　右第七十七章八十七言</line>
<line xml:id='KX5c0046_SJB_000-110489a.08'>天下莫柔弱於水而攻堅彊者莫之能先以</line>
<line xml:id='KX5c0046_SJB_000-110489a.09'>其無以易之也柔之勝剛弱之勝彊天下莫</line>
<line xml:id='KX5c0046_SJB_000-110489a.10'>不知而莫之能行故聖人之言云受國之垢<!-- md: KX5c0046-HFL-000-022b--></line>
<line xml:id='KX5c0046_SJB_000-110489a.12'>是謂社稷之主受國之不祥是謂天下之主</line>
<line xml:id='KX5c0046_SJB_000-110489a.13'>正言若反也</line>
<line xml:id='KX5c0046_SJB_000-110489a.14'>　　　右第七十八章七十三言</line>
<line xml:id='KX5c0046_SJB_000-110489a.15'>和大怨必有餘怨安可以爲善是以聖人執</line>
<line xml:id='KX5c0046_SJB_000-110489a.16'>左契而不責於人故有德司契無德司徹天</line>
<line xml:id='KX5c0046_SJB_000-110489a.17'>道無親常與善人</line>
<line xml:id='KX5c0046_SJB_000-110489a.18'>　　　右第七十九章四十一言</line>
<line xml:id='KX5c0046_SJB_000-110489a.19'>小國寡民使民有什伯之器而不用也使民</line>
<line xml:id='KX5c0046_SJB_000-110489a.20'>重死而不遠徙雖有舟輿無所乘之雖有甲</line>
<line xml:id='KX5c0046_SJB_000-110489a.21'>兵無所陳之使民復結繩而用之至治之極<!-- md: KX5c0046-HFL-000-023a--></line>
</surface>
<surface xml:id='KX5c0046_SJB_000-110489b-z'>
<pb ed='SJB' n='000-110489b' xml:id='KX5c0046_SJB_000-110489b'/><line xml:id='KX5c0046_SJB_000-110489b.01'>民各甘其食美其服安其俗樂其業鄰國相</line>
<line xml:id='KX5c0046_SJB_000-110489b.02'>望雞犬之聲相聞使民至老死不相與往來</line>
<line xml:id='KX5c0046_SJB_000-110489b.03'>　　　右第八十章八十五言</line>
<line xml:id='KX5c0046_SJB_000-110489b.04'>信言不美美言不信善言不辯辯言不善知</line>
<line xml:id='KX5c0046_SJB_000-110489b.05'>者不博博者不知聖人無積既以爲人己愈</line>
<line xml:id='KX5c0046_SJB_000-110489b.06'>有旣以與人己愈多天之道利而不害聖人</line>
<line xml:id='KX5c0046_SJB_000-110489b.07'>之道爲而不争</line>
<line xml:id='KX5c0046_SJB_000-110489b.08'>　　　右第八十一章五十七言</line>
<line xml:id='KX5c0046_SJB_000-110489b.10'>德經古本篇下</line>
</surface>
</surfaceGrp>
